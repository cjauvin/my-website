---
title: 'Διαφορά ώρας'
excerpt: 'Αστείο με θέμα την πρόοδο των Κινέζων'
---

Έτυχε τις προάλλες να περιεργαζόμαστε ένα αντικείμενο Κινεζικής
κατασκευής.  Ήταν καλής ποιότητας, δεδομένων και των προσδοκιών.  Ο
κατασκευαστής είχε προσέξει κάθε λεπτομέρεια και το έφτιαξε να είναι
ανθεκτικό.

Να η σχετική κουβέντα που είχαμε με τον συγγενή.  Μου αρχίζει με
εκθειασμούς:

— Έκατσε ο Κινεζός κι έφτιαξε το τέλειο πράγμα.  Η Κίνα έχει πολιτισμό
χιλιάδων ετών.  Εμείς δεν είμαστε τίποτα μπροστά τους.  Να σου έφτιαχνε
έτσι πράγμα ο Κύπριος θα ήθελε εκατό ευρώ τουλάχιστον.  Ενώ το αγοράσαμε
με δύο ευρώ.  Φτηνό και αποτελεσματικό.  Είναι πολύ μπροστά οι Κινέζοι.
Δεν τους φτάνουμε με τίποτα.

— Είναι πράγματι μπροστά.  Έξι ώρες κάθε μέρα!
