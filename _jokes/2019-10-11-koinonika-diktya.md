---
title: 'Κοινωνικά δίκτυα'
excerpt: 'Αστείο για την ανταπόκριση του κόσμου σε αναρτήσεις στα κοινωνικά δίκτυα.'
---

Ο φίλος μου ο Σπύρος έκανε ίσως την πιο σωστή παρατήρηση για την
καθημερινότητα των κοινωνικών δικτύων.  Λέει:

>Σκέφτεσαι καλά τι θα γράψεις και τελικά ανεβάζεις κάτι ψαγμένο.  Είσαι
>ενθουσιασμένος γιατί περιμένεις να αρχίσει κάποια σοβαρή συζήτηση.
>Τσεκάρεις κάθε λίγο την ροή σου, αλλά δεν κινείται τίποτα.  Αρχίζεις να
>αμφισβητείς τον εαυτό σου.  Μετά από καμιά ώρα βλέπεις πως πήρες ένα
>«μου αρέσει» από την μάνα σου κι ένα σχόλιο από τον κολλητό σου: «άντε
>ρε μαλάκα».

Θέλω να δω που το πάει.  Κουνώ το κεφάλι καταφατικά.  Συνεχίζει…

>Και όπως κατεβαίνεις την ροή βλέπεις το γκομενάκι που ανέρτησε πριν 5
>λεπτά: «πίνω καφέ στο μπαλκόνι».  Κοιτάζεις από κάτω κι έχει ήδη 3000
>«μου αρέσει», 1000 σχόλια, και 2 Τσάμπιονς Λιγκ!!!
