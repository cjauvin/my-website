---
title: 'Η τσαμαρέλλα'
excerpt: 'Λογοπαίγνιο για πατό κρέας της Κύπρου.'
---

Στην Κύπρο υπάρχει αλλαντικό από κρέας κατσίκας που ονομάζεται
«τσαμαρέλλα».  Να σημειώσω επίσης πως στην Κυπριακή τα δύο σύμφωνα
προφέρονται χωριστά υπό τύπο έμφασης.  Παράδειγμα, στην κοινή Ελληνική ο
«παππούς» προφέρετε σαν `παπούς` με ένα Πι, ενώ στην Κύπρο είναι
ξεκάθαρα με δύο Πι: `παπ-πούς` (παρομοίως έχουμε `θάλασ-σα`,
`Γιαν-νάκης`, `τσαμαρέλ-λα`, κτλ.).

Στο θέμα μας λοιπόν.  Τότε που ήταν το πανηγύρι του χωριού είχαν στήσει
πάγκο ο ένας μετά τον άλλο δύο πωλητές τσαμαρέλλας.  Ο πρώτος είχε όνομα
«Τταμάνης» ενώ ο άλλος ήταν ο «Ττήλλαρος».

Περνούσαμε από εκεί με τον συγγενή.  Βλέπουμε το σκηνικό.  Γυρνώ και του
ψιθυρίζω:

— Αυτοί έπρεπε να λένε πως πουλούν Τταμαρέλλα.
