---
title: 'Δαρβινισμός στο μπαρ'
excerpt: 'Αστείο με θέμα την θεωρία της εξέλιξης.'
---

Ο Άκης είναι ιδιοκτήτης μπυραρίας σε τουριστική περιοχή.  Είναι επίσης
φυσιοδίφης και φίλος της επιστήμης.

Καθόμουν λοιπόν ένα απόγευμα στο μπαρ του.  Σε κάποια φάση μπήκε μέσα
πολύς κόσμος.  Όλοι μονομιάς λες κι έπεσε σήμα πως θα λείψουν τα ξύδια.

Το μπαρ είναι κυκλικό.  Γύρω-γύρω οι πελάτες, στη μέση ο Άκης να τρέχει
προς όλες τις κατευθύνσεις για να προλάβει.  Σβούρα τον έκαναν!

Αφού ηρέμησαν τα πράγματα, ξεκινά τον μονόλογο ενώ πάει να γελάσει κάτω
από το ισχνό μουστάκι:

> Καλά τα είπε φίλε μου ο Δαρβίνος.  Οι οργανισμοί εξελίσσονται και
> προσαρμόζονται στο περιβάλλον τους.
>
> Που σημαίνει… πως οι απογόνοι μου θα βγάλουν κι άλλα χέρια!
