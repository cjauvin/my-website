---
title: 'Σέρνεις πλοίο'
excerpt: 'Αστείο για την ανθεκτικότητα της μισίνας'
---

Στην Κύπρο την πετονιά την ονομάζουν “μισίνα” (λεπτό, σχεδόν διάφανο
σύρμα που μάλλον είναι από πλαστικό ή κάποιο συνθετικό υλικό).

Καθόμασταν λοιπόν με τον συγγενή που είναι γνωστός για τις υπερβολικές,
αλλά κατά βάση εύστοχες, εκτιμήσεις.  Είχαμε συζήτηση για μια ανακαίνιση
χώρου και πως θα ήταν καλά να κρεμάσουμε κάνα έργο ζωγραφικής στους
τοίχους.  Το σκεπτικό ήταν να χρησιμοποιηθεί μισίνα για να κρατά τους
πίνακες.

Έτσι πήγε η κουβέντα:

— Ρε εσύ που ξέρεις από το ψάρεμα: μας έμεινε λίγη μισίνα.  Θέλουμε να
την βάλουμε για να κρατά τους πίνακες, αλλά μάλλον θα κοπεί από το
βάρος…

— Μα ποια να κοπεί; Η μισίνα; Με ετούτη σέρνεις πλοίο!
