---
title: 'Παρκαδόρες'
excerpt: 'Αστείο για θέμα της Κυπριακής επικαιρότητας.'
---

Στην Κυπριακή επικαιρότητα συζητείται ακόμα το θέμα της πρόσφατης
ρατσιστικής επίθεσης κατά Ρωσίδας.  Πρώτα μια σύνοψη των στοιχείων της
υπόθεσης κι ύστερα το χαλαρό αστείο:

- Κύπριες έβγαιναν από πάρκινγκ.
- Χτύπησαν αυτοκίνητο που ήταν σταματημένο.
- Δεν σταμάτησαν.
- Ρωσίδα που είδε το σκηνικό προσπάθησε να τις σταματήσει.
- Οι Κύπριες κατέβηκαν κι αφού βεβαιώθηκαν πως το αυτοκίνητο δεν ανήκε
  στην Ρωσίδα άρχισαν να την βρίζουν και να τις επιτίθενται λεκτικά.
- Αυτά καταγράφηκαν σε βίντεο (δες
  [είδηση](https://www.ethnos.gr/kosmos/65101_kypros-salos-kai-antidraseis-apo-tin-ratsistiki-epithesi-se-rosida-apo-kypries-vid)).

Εγώ δεν παρακολουθώ το θέμα ούτε έχω άποψη, αλλά απλά ακούω τι μου
αναφέρουν οι άλλοι.  Μου λέει σε κάποια φάση ο συγγενής πως οι Κύπριες
είχαν απασχολήσει ξανά την δικαιοσύνη.  Ρωτάω εγώ ο εξυπνάκιας:

— Ήταν πάλι σε πάρκινγκ;

— Ναι, ίσως…

Και συνεχίζει χαριτολογώντας ο συγγενής:

— Αν ήμουν εγώ ο δικαστής θα τις αθώωνα, διότι τούτες είναι όπως τις
τρελές του χωριού.  Θα τους έβρισκα και δουλειά.

— Τι επάγγελμα;  Παρκαδόρες;
