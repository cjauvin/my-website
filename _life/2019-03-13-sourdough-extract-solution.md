---
title: 'Διάλειμμα εκχυλίσματος ζυμωτών'
subtitle: 'Για να ψεκάζουμε τα φυτά και τους χώρους μας'
excerpt: 'Το διάλειμμα εκχυλίσματος ζυμωτών χρησιμοποιείται για τον ψεκασμό φυτών και τον καθαρισμό χώρων.'
theme: 'sourdough_extract_app'
---

Αυτή η συνταγή είναι μια πρακτική εφαρμογή του [εκχυλίσματος
ζυμωτών](https://protesilaos.com/life/2019-03-09-sourdough-extract/) το οποίο συντηρούμε.
Πρόκειται για έναν εύκολο, υγιεινό και οικοσυστημικό τρόπο διατήρησης
ευεργετικού ισοζυγίου μικρό-οργανισμών στον χώρο και τις καλλιέργειας
μας.

## Προαπαιτούμενα

* Εκχύλισμα ζυμωτών.
* Κάποιο τσάι βοτάνων, όπως φασκόμηλο («σπατζιά» στα Κυπριακά), κίστος
  («ξισταρκά»), λεβάντα…
* Ψεκαστήρας χωρητικότητας τουλάχιστον ενός λίτρου.
* Σύριγγα χωρητικότητας τουλάχιστον 5ml.

## Προετοιμασία

1. Ετοιμάζουμε τσάι με το βότανο της επιλογής μας.  Θέλουμε ένα λίτρο.
   Το αφήνουμε να κρυώσει σε συνθήκες δωματίου.
2. Βάζουμε το τσάι μέσα στον ψεκαστήρα.
3. Βγάζουμε το εκχύλισμα ζυμωτών από το ψυγείο.  Χρησιμοποιώντας τη
   σύριγγα αντλούμε συνολικά 10ml με τα οποία εμβολιάζουμε τον ψεκαστήρα
   που έχει μέσα το τσάι.
4. Κλείνουμε το δοχείο και το ανακινούμε καλά.

Το διάλειμμα είναι έτοιμο για χρήση.

## Εφαρμογές

Με βάση την εμπειρία μου, το διάλειμμα αυτό είναι πολύ αποτελεσματικό
στην εξάλειψη ανεπιθύμητων οσμών από τον χώρο μας.  Ψεκάστε καθημερινά.
Γενικά θέλει τουλάχιστον ένα πάτημα της σκανδάλης του ψεκαστήρα ανά
τετραγωνικό μέτρο.  Οι οσμές θα χαθούν, ενώ θα αναπνέετε ευεργετικούς
μικρό-οργανισμούς και τα άλλα θρεπτικά του τσαγιού αντί για χημικά.

Παρομοίως, το διάλειμμα αυτό δείχνει να επιδρά ευεργετικά και στα φυτά.
Η μικρή μας καλλιέργεια είναι πιο θαλερή από ποτέ, ενώ δε δείχνει κανένα
σημάδι φθοράς ή ασθένειας.  Δε χρησιμοποιούμε καθόλου λιπάσματα
ή χημικά, παρά μόνο οικοσυστημικές μεθόδους όπως την πολυκαλλιέργεια.

Το διάλειμμα εκχυλίσματος ζυμωτών αποδίδει τα αναμενόμενα και μας δίνει
ιδέες για παρόμοιες εφαρμογές, τις οποίες θα δημοσιεύσω [σε αυτή την
ενότητα](https://protesilaos.com/life/) της ιστοσελίδας μου.
